# Vítejte

Nacházíte se na stránkách manuálu pro Discord bota LingeBot. LingeBot je matematický Discord bot se zaměřením na výklad teorie a generování příkladů z&nbsp;lineární algebry.

Pokud je text manuálu příliš malý, použijte klávesovou zkratku `Ctrl` + `+` pro přiblížení.

Manuál obsahuje 5 kapitol, které se dělí na jednotlivé sekce. Mezi sekcemi lze přepínat pomocí levé navigační lišty. Momentálně se nacházíte v&nbsp;sekci _obsah manuálu_ kapitoly _úvod_.

Pokud pouze hledáte zvací odkaz bota, nebo jeho GitHub repozitář, pak přejděte do sekce [rychlých odkazů](./quicklinks.md).

## Přehled kapitol

### Úvod – důležité pojmy

Kromě tohoto obsahu a rychlých odkazů obsahuje úvodní kapitola sekci _důležité pojmy_. Ta definuje specifické pojmy, které jsou v&nbsp;tomto manuálu používány, a je důležitá hlavně pro uživatele, kteří nemají zkušenosti s&nbsp;platformou Discord nebo s&nbsp;používáním botů.

### Jak začít

Tato kapitola popisuje: jak si založit účet na platformě Discord, jak zde vytvořit vlastní server a jak na něj pozvat LingeBota. Kapitola je určena pro uživatele, kteří nemají zkušenosti s&nbsp;platformou Discord.

### Dostupné funkce a jak je používat

Tato kapitola představuje všechny dostupné příkazy LingeBota. Popsáno je pak použití jeho třech hlavních funkcí: výkladu teorie, generace příkladů a vykreslování matematických výrazů. Tato kapitola je důležitá pro koncové uživatele, ale i pro ty, kteří si chtějí provozovat vlastní instanci LingeBota a přidávat do ní vlastní obsah.

### Provoz vlastní instance

Tato kapitola popisuje, jak zprovoznit vlastní instanci LingeBota. Pro koncové uživatele hlavní instance bota již není tato znalost potřeba.

### Přidání vlastního obsahu

Tato kapitola navazuje na tu předchozí a popisuje, jak do vlastní instance LingeBota přidat vlastní materiály pro výklad teorie a generaci příkladů.
